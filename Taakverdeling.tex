\section{Taakverdeling}

Om de organisatie van de studiereis naar het buitenland gestructureerd en efficiënt te laten verlopen, is er binnen de commissie een duidelijke taakverdeling opgesteld. Elke functie heeft zijn eigen verantwoordelijkheden, waardoor er overzicht en duidelijkheid ontstaat. Onderstaand worden de verschillende rollen en hun taken toegelicht.

\begin{itemize}
	\item \textbf{Voorzitter}
	
	De voorzitter is verantwoordelijk voor de algemene coördinatie van de commissie. Hij of zij bewaakt de voortgang van de voorbereidingen, zorgt dat deadlines worden gehaald en dat de communicatie tussen de commissieleden goed verloopt. Daarnaast vertegenwoordigt de voorzitter de commissie naar buiten toe, bijvoorbeeld richting de opleiding en de begeleidende docenten. Ook moet de voorzitter aanwezig zijn bij alle voorzittersvergaderingen zijn. De voorzitter moet iemand zijn die goed overzicht kan houden, communicatief sterk is en makkelijk besluiten neemt.
	
	\vspace{1cm}
	
	\item \textbf{Penningmeester}
	
	De penningmeester houdt toezicht op alle financiële zaken rondom de reis. Dit betekent het opstellen en beheren van het budget, het bijhouden van inkomsten en uitgaven, en het zorgen voor een duidelijke financiële verantwoording. Ook beheert de penningmeester de betalingen van deelnemers. De penningmeester behoudt daarnaast nauw contact met de algemene penningmeester van de opleiding die uiteindelijk ook het budget van de buitenlandreis beschikbaar stelt. De penningmeester moet iemand zijn die nauwkeurig werkt, goed met cijfers omgaat en financieel inzicht heeft.
	
	\vspace{1cm}
	
	\item \textbf{Bedrijfscontact}
	
	Het commissielid verantwoordelijk voor bedrijfscontact onderhoudt de communicatie met de bedrijven die tijdens de reis worden bezocht. Deze persoon legt het eerste contact, plant afspraken in en bevestigt de bezoekmomenten. Ook zorgt hij of zij ervoor dat bedrijven tijdig alle benodigde informatie ontvangen en dat het programma inhoudelijk aansluit bij de doelen van de studiereis. Ook moet er samengewerkt worden met de rol logistiek aangezien er vervoer moet komen naar het bedrijf. Degene die bedrijfscontact op zich neemt moet iemand zijn die vlot kan communiceren, zakelijk correct is en niet bang is om bedrijven te benaderen.
	
	\vspace{1cm}
	
	\item \textbf{Coördinator activiteiten \& logistiek}
	
	Het commissielid verantwoordelijk voor vervoer en activiteiten zorgt voor een goed georganiseerde logistiek en een aantrekkelijk nevenprogramma. Dit houdt in dat hij of zij alle transportzaken regelt, zoals het boeken van de heen- en terugreis en het lokale vervoer tussen verblijf, bedrijven en activiteiten. Deze persoon houdt ook nauw contact met de activiteitencommissie aangezien zij de activiteiten daadwerkelijk organiseren. Degene die deze rol op zich neemt moet iemand zijn die praktisch ingesteld is, goed kan plannen en creatief is in het bedenken van activiteiten.
\end{itemize}

De rolverdeling is gedaan op basis van persoonlijke voorkeuren vooral op basis van wie welke rol het leukst leek. De verdeling is als volgt opgedeeld:

\begin{table}[h!]
	\centering
	\caption{Stakeholderanalyse studiereis BK5}
	\label{tab:taakverdeling}
	\begin{tabular}{|p{3.8cm}|p{3.8cm}|}
		\hline
		\textbf{Naam} & \textbf{Taak}\\
		\hline
		Marijn van der Gracht & Voorzitter\\
		\hline
		Stijn van Straaten & Penningmeester\\
		\hline
		Tristan van Duuren & Coördinator activiteiten \& logistiek\\
		\hline
		Florent Kegler & Bedijfscontact\\
		\hline
	\end{tabular}
\end{table}